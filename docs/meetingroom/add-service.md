---
id: add-service
title: เพิ่มบริการในการจอง
sidebar_label: เพิ่มบริการ
---

นอกจากการเพิ่มห้องประชุม และช่วงเวลาลงในการจองแล้ว ท่านสามารถที่จะใส่บริการเพิ่มเติมลงในการจองนั้นๆ ได้ โดยลักษณะจะเป็นเช่นเดียวกันกับการเพิ่มบริการในการจองห้องพัก

## ขั้นตอนการเพิ่มบริการ

1. คลิกที่ปุ่ม **เพิ่มบริการ** ปุ่มสีชมพู จากทั้งหน้าตารางรายการจองห้องประชุม หรือ รายการจองห้องประชุมรายห้อง
   ![กดปุ่มเพิ่มบริการ](/img/meeting-room/add-service/1.png)

2. กดปุ่ม **เพิ่ม** เพื่อสร้างบริการรายการใหม่เข้ามา
   ![กดปุ่ม เพิ่ม](/img/meeting-room/add-service/2.png)

3. เลือกบริการที่ต้องการ จากนั้นระบบจะแสดงราคาต่อหน่วยมาตรฐานขึ้นมา ท่านสามารถที่จะทำการแก้ไขราคาต่อหน่วย เพิ่ม หรือ ลดจำนวนได้ ราคารวมจะถูกคำนวณให้เองโดยอัตโนมัติ สามารถเพิ่มหมายเหตุได้
   ![รายการบริการเสริม](/img/meeting-room/add-service/3.png)

4. สามารถเพิ่มรายการบริการอื่น ๆ ได้ไม่จำกัด โดยสามารถกด **เพิ่ม** เพื่อเพิ่มขึ้นได้เรื่อยๆ หรือกด **ลบ** เพื่อนำรายการที่ไม่ต้องการออก
5. เมื่อเสร็จสิ้นแล้ว กดปุ่ม **บันทึก** ระบบจะบันทึกข้อมูลให้และนำราคาที่ได้มารวมกับราคาห้องประชุมโดยอัตโนมัติ
   ![รายการบริการเสริมพร้อมกับค่าใช้จ่าย](/img/meeting-room/add-service/4.png)

## การแก้ไขบริการที่เพิ่มไป

สามารถเข้าไปได้โดยกดที่ปุ่ม **เพิ่มบริการ** เช่นเดิม จากนั้นจะพบบริการเสริมที่ได้เลือกไว้ สามารถที่จะเพิ่ม / ลบ หรือ แก้ไขข้อมูลต่างๆ ได้ตามต้องการ

:::note

เมื่อมีการเพิ่มบริการเข้าไป แล้วบริการนั้นเป็นบริการที่มีมูลค่า (ราคามากกว่า 0 บาท) แล้วสถานะการชำระเงิน เป็นชำระเงินครบถ้วนอยู่นั้น สถานะการชำระเงิน จะถูกเปลี่ยนจาก ชำระเงินครบถ้วน เป็นการรอชำระทันที

:::
