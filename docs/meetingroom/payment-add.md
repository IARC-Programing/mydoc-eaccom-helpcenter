---
id: payment-add
title: การบันทึกการชำระเงิน
sidebar_label: บันทึกการชำระเงิน
---

สามารถบันทึกราคาและบันทึกการชำระเงินของการจองห้องประชุมต่าง ๆ ได้โดยมีขั้นตอนดังนี้

## การบันทึกราคา

เนื่องจากราคาของการจองห้องประชุมแต่ละครั้ง อาจจะมีความเปลี่ยนแปลงให้ ราคาที่กำหนดไว้ในระบบ จะเป็นราคามาตรฐาน จากนั้นผู้ใช้งานสามารถเข้ามาเปลี่ยนได้ ตามการจองแต่ละครั้ง

1. กดปุ่ม **ชำระเงิน** ปุ่มสีม่วง จาก หน้าตารางการจอง หรือ หน้ารายละเอียดการจอง จากนั้นระบบจะพาไปยังหน้าของการชำระเงิน

   ![กดปุ่ม ชำระเงิน](/img/meeting-room/payment/1.png)

2. จะปรากฏรายการห้องประชุมต่าง ๆ ที่ได้จองเอาไว้ขึ้นมา พร้อมทั้งแสดงราคามาตรฐานของแต่ละช่วง สามารถใส่ราคาขายจริงได้ที่ช่องทางด้านขวา
   ![ใส่ราคา](/img/meeting-room/payment/2.png)
   นอกไปจากนี้ ผู้ใช้งานยังสามารถเพิ่มเติมบริการเสริมต่าง ๆ และใส่ราคาที่หน้านี้ได้เช่นกัน

3. เมื่อเลื่อนลงมาด้านล่างจะพบสรุปราคาของการจองห้องประชุม พร้อมกับบริการเสริมต่าง ๆ
   ![สรุปราคา](/img/meeting-room/payment/3.png)

4. ถ้าต้องการเฉพาะการบันทึกราคา ไม่ได้ต้องการบันทึกการชำระเงิน สามารถกดปุ่ม **บันทึกราคา** เพื่อบันทึกราคาในการจองนี้ได้
   ![บันทึกราคา](/img/meeting-room/payment/4.png)

## การชำระเงิน

ถ้าหากต้องการทั้งบันทึกราคา และบันทึกการชำระเงินด้วย สามารถกดปุ่มชำระเงินในทีเดียวได้ ไม่จำเป็นต้องกดปุ่ม 2 ครั้ง

1. เลื่อนหน้าจอลงมาที่ส่วนลด สามารถใส่ส่วนลดเป็นจำนวนเงิน สำหรับส่วนลดของรายการนี้ และ เลือกวิธีการชำระเงินได้
   ![ส่วนลด](/img/meeting-room/payment/5.png)

2. สามารถเลือกบันทึกการชำระเงินได้ 3 แบบ เป็นแบบอย่างง่าย 2 แบบ คือ ชำระมัดจำ 50% ชำระเต็ม และแบบละเอียด คือการชำระแบบระบุจำนวนอีก 1 ปุ่ม
   ![ปุ่มบันทึกการชำระเงิน](/img/meeting-room/payment/6.png)

   - **การชำระเงินอย่างง่าย** กดปุ่ม ชำระเงิน/ยืนยันการชำระเงิน 50% หรือ ทั้งหมด จากนั้นระบบจะแจ้งจำนวนเงินที่ชำระ ถ้าถูกต้องให้กดปุ่ม ยืนยัน ระบบจะบันทึกราคาและบันทึกการจ่ายเงินโดยอัตโนมัติ
     ![เตือนจากการชำระเงินอย่างง่าย](/img/meeting-room/payment/7.png)

   - **การชำระแบบระบุจำนวน** กดปุ่ม ชำระระบุจำนวนเงิน เลือกสถานะหลังจากการชำระเงินครั้งนี้เสร็จสิ้น และใส่จำนวนเงินรวมที่ชำระ จากนั้นกดปุ่ม บันทึกการชำระเงิน
     ![ชำระเงินแบบระบุจำนวน](/img/meeting-room/payment/8.png)

:::note

ในการชำระเงินแบบระบุจำนวน ให้ใส่เป็นตัวเลขทั้งหมดที่ชำระไปแล้ว เช่น หากครั้งก่อนมีการชำระไปแล้ว 7000 บาท ครั้งนี้ต้องการชำระเพิ่มอีก 3000 บาท ต้องกรอกตัวเลข 10000 บาท

:::
